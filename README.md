# Aanklacht-Fietsenwinkel.nl

## Probleemstelling

E-bike aangekocht op 26-07-2022 bij Fietsenwinkel.nl[^1]. Op 17-05-2023 brak de pin van de oplader af in de accu[^2]. De pin kon ik niet meer zelf verwijderen en de fiets heb ik weggereden naar een servicepartner van Fietsenwinkel.nl.

Fietsenwinkel.nl zegt dat de fietsaccu en oplader moeten worden vervangen. Dit zou buiten de garantie vallen omdat het een gebruikersfout zou zijn, en weigert daarom garantie te leveren. In hun woorden: "Een pin breekt niet uit zichzelf, deze komt er ook niet uit zichzelf terecht."[^3]

De claim van Fietsenwinkel.nl dat het niet uit zichzelf stuk gaat is onwaar. Uit mijn latere communicatie met verschillende reparateurs is gebleken dat de oplaadaansluiting van Bafang notoir kwetsbaar is.[^4] Ook maakt het ontwerp van de accu en de lader de mening van Fietsenwinkel.nl uiterst onwaarschijnlijk.[^5]

## Aanvullende details

Fietsenwinkel.nl overtreedt ook de wet. Het defect is binnen 1 jaar na aanschaf opgetreden. Per artikel 7:18a lid 2 BW en artikel 7:21 BW is de winkel verplicht te bewijzen dat het probleem door mij zou zijn veroorzaakt indien zij de garantieaanvraag weigeren. Fietsenwinkel.nl is hiervan meermaals geïnformeerd, maar weigert om zelfs maar een hypothese te geven hoe de fout kan zijn voorgekomen, laat staan een bewijs. Ze geven enkel hun ongefundeerde mening dat het een gebruikersfout zou zijn, en vinden dat genoeg.[^3] Deze mening is ongegrond en onwaar.[^4]

De accu en de lader zijn dusdanig ontworpen dat het zeer onwaarschijnlijk is dat de pin zou afbreken door een gebruikersfout. De oplader heeft een soort barrelplug, d.w.z. een cilindrische aansluiting. De pin zit verzonken in het midden van de plug. De accu heeft een jack waar deze in moet, en het deel dat de pin vastgrijpt zit ook verzonken in deze jack. Hierdoor moet de plug al vrij diep in de accu zitten voordat de pin überhaupt iets raakt en zou kunnen afbreken. Door de cilindrische vorm van de plug zit de plug al vrij recht in de accu voordat er iets mis zou kunnen gaan. De barreljack heeft hierdoor een beschermende functie. Het is daardoor niet realistisch om te denken dat de pin zou zijn afgebroken doordat de acculader scheef is aangesloten.[^5]

De fiets zelf heb ik altijd in een veilige omgeving opgeladen. Ik heb een fietsenstalling met daarin een fietsbeugel. Ik voorkom hiermee altijd dat de fiets mogelijk zou kunnen omvallen. De oplader is in een watervaste elektradoos die aan de muur gemonteerd is. Deze is zonder gereedschap onmogelijk te verwijderen. De elektradoos blijft altijd gesloten, de oplaadkabel komt de elektradoos uit via een wartel. Met een watervaste aan/uit schakelaar wordt de accu aan of uit gezet. Dit alles voorkomt elk ongeluk dat tijdens het opladen zou kunnen voorkomen.[^6]

Inmiddels heb ik zelf een nieuwe accu en lader gekocht vanwege het gedrag van Fietsenwinkel.nl. Ik heb niet gekozen voor een reparatie door een derde partij omdat dan sowieso mijn garantie van de accu af is.[^7] De waarde van deze aankoop heb ik geprobeerd op Fietsenwinkel.nl te verhalen onder dreiging van een rechtszaak. Ook dit hebben zij expliciet geweigerd. Ik heb hierin omwille van de eenvoud de waarde van mijn busreizen niet meegerekend.[^3]

## Eis

Mijn e-bike is mijn enige vervoersmiddel en daardoor een noodzaak. Ik kon daarom niet wachten tot Fietsenwinkel.nl het probleem zou oplossen. Vanwege het gedrag van Fietsenwinkel.nl ben ik geforceerd geweest om het probleem zelf op te lossen. Hierdoor heb ik kosten gemaakt ter hoogte van €598,29[^7][^8]. Mijn eis is dat ik voor dit bedrag word vergoed en zodoende schadevrij word gesteld. De oude accu en oplader mag Fietsenwinkel.nl houden of mogen ze aan mij teruggeven. De garantie op de accu en oplader zal hierna verlopen via Fietsunie. Hiernaast eis ik ook de kosten terug voor deze rechtszaak.

[^1]: [Factuur](%5B1%5D%20Factuur%20Fietsenwinkel.nl/Factuur-35013.pdf)
[^2]: [WhatsApp bericht](%5B2%5D%20WhatsApp%20bericht/Aanmelding%20fietsreparatie.jpg)
[^3]: [Emailcommunicatie met Fietsenwinkel.nl](%5B3%5D%20Emailcommunicatie%20met%20Fietsenwinkel.nl/Formeel%20verzoek%20voor%20garantieservice%20met%20betrekking%20tot%20elektrische%20fietslader%20en%20accu.eml)
[^4]: [Emailcommunicatie met reparateurs](%5B4%5D%20Emailcommunicatie%20met%20reparateurs)\
https://tweakers.net/nieuws/211702/vanmoof-sluit-tijdelijk-winkels-en-vraagt-uitstel-van-betaling-aan.html?showReaction=18945160#r_18945160
[^5]: [Foto's van accu en oplader](%5B5%5D%20Foto's%20van%20accu%20en%20oplader)
[^6]: [Foto's van fietsenstalling en oplaadstation](%5B6%5D%20Foto's%20van%20fietsenstalling%20en%20oplaadstation)
[^7]: [Factuur nieuwe accu en oplader](%5B7%5D%20Factuur%20nieuwe%20accu%20en%20oplader/F-2023-05-1855.pdf)
[^8]: [Bonnen van busritten](%5B8%5D%20Bonnen%20van%20busritten)

